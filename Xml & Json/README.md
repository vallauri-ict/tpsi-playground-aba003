##XML & JSON
JSON (Javascript Object Notation) è un formato relativamente recente per lo scambio di dati in applicazioni web client-server: è stato progettato per essere minimale, testuale e integrato in JavaScript.

L’immediatezza e la semplicità  di JSON ne hanno decretato il rapido successo e la grande diffusione in svariate web application, soprattutto come valida alternativa a XML per applicazioni AJAX.

Le attuali interfacce utente per web application devono gestire un altissimo livello di interattività , multimedialità  e velocità  d’esecuzione: per rispondere a queste necessità  sono nate le Rich Internet Application (RIA), che portano nelle applicazioni web diversi paradigmi molto utilizzati e conosciuti nelle interfacce desktop.

Il flusso di dati tra client e server è diventato chiaramente un po’ più complesso da gestire, ed è qui che JSON e XML ci vengono in aiuto. Quale formato scegliere però non è sempre una decisione semplice, perchè entrambi rappresentano ottime soluzioni e svolgono il loro compito egregiamente.

PUBBLICITÀ


In molti ritengono che con gli strumenti forniti dagli attuali framework Javascript come Dojo, JQuery, ExtJs, ecc. JSON e XML siano praticamente interscambiabili. Ma è davvero così?

Nel web hanno preso piede almeno due grandi e distinte scuole di pensiero: quella che punta su JSON come il formato del futuro, per la sua semplicità  e per la sua leggerezza rispetto all’XML, che rappresenta invece una soluzione troppo complessa e pesante per il ruolo di formato per lo scambio dati in applicazioni AJAX. Chiaramente la seconda scuola di pensiero è a favore di XML, elogiandone la flessibilità  e la maggiore potenza espressiva.

La strada più battuta attualmente sembra essere, guarda caso, quella di mezzo: per applicazioni web il cui flusso di dati può essere coperto da JSON, questo viene favorito per la sua semplicità  e immediatezza: nel momento in cui il flusso di dati diventa difficile da gestire, passare a XML sembra che risolva la maggior parte dei problemi, grazie al suo maggior potere espressivo. àˆ dunque questa la strada da seguire?